Rezolucija je mera precizonosti slike.
Relativna rezolucija je broj piksela po jedinici dužine (obično po inču)
Apsolutna rezolucija je veličina matrice mereno brojem piksela
Jedinice za rezoluciju su: broj piksela po inču (ppi - pixel per inch) - koristi se za predstavljanje slike na monitorima; broj tačaka po inču (dpi - doth per inch) - koristi se u štamparskoj tehnologiji.
Uobičajene rezolucije slika su: za prikaz na ekranu 72-150 ppi (Web fotografije obično imaju rezoluciju 72 ppi); za štampu se koristi rezolucija 100-600 dpi (300 dpi za kolor štampu na mlaznom štampaču, za štampanje publikacija i za offset štampu, a 180 dpi za fotografije u boji na laserskom štampaču i za štampanje crno-belih fotografija i drugih crno-belih sadržaja).
Dinamički raspon određuje preciznost predstavljanja pojedinačnih piksela; izražava se brojem različitih podržanih nijansi boja kojima je predstavljen jedan piksel.
dinamički raspon monohromatskog (crno-belog) piksela meri se brojem nijansi sive
dinamički raspon piksela u boji meri se brojem nijansi svake od komponenti
Digitalni zapis slike obično se sastoji od: zaglavlja (podaci koji opisuju širinu, visinu, dinamički raspon i detalje zapisa slike) i sadržaja slike.
Primenjuju se dva oblika digitalnih zapisa: vektorska grafika (vektorski crtana slika) i bitmapirana (rasterska) grafika (po izgledu podseća na fotografiju).
Vektor (vektorska linija) kao pojam u grafici označava odsečak koji ima svoju dužinu i smer. 
Vektorska grafika označava način „crtanja" pomoću tih vektorskih linija.
Svaka linija sadrži tri podatka - dužinu, smer i podatak o boji linije.
Vektorske linije se koriste za kreiranje vektorskih objekata (različitih geometrijskih figura ili oblika), pri čemu se za definisanje objekata osnovnim podacima (dužina, smer, boja linije) dodaje i četvrti podatak - boja ispune objekta.
Vektorskim objektom smatra se svaki spoj jedne ili više linija koje su „zatvorene“ - početna tačka linije ujedno je i završna tačka. Prema tome, u vektorskoj grafici, na osnovu jednostavnih matematičkih formula, računar pamti najviše četiri podatka za svaki objekat.
Zbog toga takve slike i crteži zauzimaju malo prostora na medijumima za smeštaj podataka (hard disk, CD, DVD, fleš memorija...)· Osim toga, veličina vektora menja se matematički promenom vrednosti njegove dužine i smera, što ne utiče na kvalitet prikaza grafike. 
Vektorska grafika donedavno se koristila uglavnom za izradu jednostavnih crteža, šema, logotipa i slično, ali su poslednjih godina napravljeni novi vektorski programi koji su znatno poboljšali mogućnosti vektorske grafike i po mnogo čemu je približnli kvalitetu rasterske grafike. Nova oblast primene vektorske grafike je Web-grafika gde je potrebno napraviti kvalitetnu sliku koja će zauzimati što manje prostora (a tu je vektorska grafika svakako u prednosti u odnosu na rastersku). Jedini pravi nedostatak vektorske grafike u odnosu na rastersku je nemogućnost prikazivanja fotorealističnih slika (prelazi i nijanse pojedinihboja).
Rasterska grafika je „crtanje“ pomoću matrice tačaka-piksela, pri čemu svaki piksel posebno nosi informaciju o boji koju reprodukuje. U odnosu na vektorsku grafiku, rasterska ima niz nedostataka. Veličina slike dobijene na ovaj način i njen kvalitet zavise od broja piksela koji je čine. Povećanje rasterske slike postiže se uvećanjem postojećih piksela ili dodavanjem novih, a smanjivanje slike umanjivanjem ili oduzimanjem piksela. Tim postupkom dobija se fizički veća ili manja slika, ali njen kvaliteta izraženo opada.
Osim zavisnosti kvaliteta od veličine, slike napravljene rasterskom grafikom zauzimaju mnogo više memorijskog prostora od slika napravljenih vektorskom grafikom zbog toga što svaki piksel može prikazati samo jednu boju, ali sadrži podatke i o svim bojama koje se mogu prikazati. I pored ovih nedostataka, značajna prednost rasterske grafike mogućnost prikazivanja fotorealističnih slika i složenih crteža sa finim detaljima.